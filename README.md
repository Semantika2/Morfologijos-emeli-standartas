# Morfologinių žymų standartas (12 versija)

Standartas pradėtas kurti, vykdant projektą Semantika1, ir tęsiamas, vykdant projektą Semantika2 (Nr. 02.3.1-CPVA-V-527-01-0002). Projektų vykdytojas: Vytauto Didžiojo universitetas.

Šiame standarte aprašytomos morfologinėmis žymomis automatiškai tekstus anotuoja Semantika1 ir Semantika2 vykdymo metu kuriamas ir vystomas morfologijos analizatorius, kuriuo visi norintys gali pasibaudoti: 1) per vartotojo grafinę sąsają www.semantika.lt; 2) per web servisą (prisijungimai ir užklausų formatai aprašyti faile "Semantika1 web servisai"

Šiame dokumente išvardyti kiekvienos lietuvių kalbos dalies morfologinių kategorijų ir skyrybos ženklų rinkiniai bei jų žymėjimo kodai.2 Sudarant morfologines žymas laikomasi šių principų:
− tos pačios kalbos dalies gramatinėms formoms taikomos vienodo ilgio žymos;
− jei gramatinė kategorija tam tikros kalbos dalies konkrečiai žodžio formai nėra taikoma, tai toje žymos pozicijoje įrašomas minusas (-);
− pirmoji morfologinių žymų grandinėlės gramatinė kategorija (kalbos dalis) rašoma didžiąja raide;
− visos kalbos dalys turi pobūdžio (Type) kategoriją;
− morfologinių žymų kodai nustatyti remiantis tarptautine praktika (žr. http://nl.ijs.si/ME/V4/msd/html/index.html) ir yra iš esmės suderinami su kitų kalbų gramatinių rinkinių žymėjimais (pvz., noun – n, verb – v, feminine gender – f). Įvesti keli papildomi lietuviškai gramatikai būdingi kodai (pvz., būdinys – b);
− 176 morfologinės samplaikos žymimos kaip atskiri nedalomi vienetai (visas sąrašas pateiktas priede);
− pažymėta subnorminė (n) ir necenzūrinė kalba (x).
# 11 versijos pakeitimai
Pobūdžio (p=1) pozicijoje įvestos subnorminės (n) ir necenzūrinės kalbos (x) žymos: daiktavardžiui, veiksmažodžiui, būdvardžiui, įvardžiui, prieveiksmiui, prielinksniui, dalelytei, ištiktukui ir trumpiniui;
− Veiksmažodžio Gram. Formos (p=2) pozicijoje būdiniui priskirta žyma b vietoje ankstesnės s, ištaisant nesutapimą su morfologinio anotatoriaus generuojamomis žymomis;
− Veiksmažodžio Laiko (p=3) pozicijoje būtajam laikui priskirta žyma s vietoje a, o būtajam kartiniui – a vietoje s, ištaisant nesutapimą su morfologinio anotatoriaus generuojamomis žymomis.
− Daiktavardžio Pobūdžio (p=1) ir Giminė (p=2) pozicijose įvesti redakciniai pakeitimai į bendrinis vietoje bendras, vyriškoji ir moteriškoji vietoj vyr. giminė ir mot. giminė)
# 12 versijos pakeitimai
Pobūdžio (p=1) pozicijoje skaitvardžiui įvestos subnorminės (n) kalbos žymos;
− Įvardžiui (p=11) pozicijoje apibrėžtumas negali būti „nebūdingas“;
− Kitų kategorijoje (p=1) pozicijoje įvestos papildomos žymos: fragmento (g), raidės (t), slapyvardžio (i);
− Į stabiliųjų junginių sąrašą įtraukti stabilūs (žr. Priedą): ir pan., ir panašiai, ir kt., ir t. t., ir taip toliau, kad ir, kad ir kas, kad ir kaip, kad ir kiek, kad ir kur, na ir kas, vėl ir vėl.


# Standarto autoriai:
Vytauto Didžiojo universiteto Humanitarinių mokslų fakulteto Kompiuterinės lingvistikos centro mokslininkai ir tyrėjai:
Andrius Utka, Erika Rimkutė, Virginijus Dadurkevičius,  Loic Boizou
